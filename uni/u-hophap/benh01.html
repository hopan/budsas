<html>
<HEAD>
<META HTTP-EQUIV="Content-Language" CONTENT="en-au">
<META HTTP-EQUIV="Content-Type" CONTENT="text/html; charset=utf-8">
<META NAME="GENERATOR" CONTENT="Microsoft FrontPage 5.0">
<META NAME="ProgId" CONTENT="FrontPage.Editor.Document">
<TITLE>Kinh cho nguoi benh - Ho Phap</TITLE>
<STYLE>
<!--
div.Section1
	{page:Section1;}
span.MsoEndnoteReference
	{font-family:"VU Times";
	color:blue;
	vertical-align:baseline}
 div.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:6.0pt;
	margin-left:0cm;
	font-size:12.0pt;
	font-family:"VU Times"
	}
-->
</STYLE>
</HEAD>
<script async src="https://www.googletagmanager.com/gtag/js?id=G-P9GG73NE6J"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'G-P9GG73NE6J');
</script>

<BODY BGCOLOR="#FFFFF0" TEXT="#000000" LINK="#0000FF" VLINK="#0000FF">

<TABLE BORDER="0" CELLPADDING="0" CELLSPACING="0" WIDTH="100%">
  <TR>
    <TD><STRONG><FONT COLOR="#008000" SIZE="2" FACE="Times New Roman">
    BuddhaSasana <A HREF="../index.html">Home Page</A></FONT></STRONG></TD>
    <TD>
    <P ALIGN="right"><FONT COLOR="#000080" SIZE="2" FACE="Times New Roman">
    Vietnamese, with <STRONG>VU-Times</STRONG> font</FONT></TD>
  </TR>
</TABLE>
<HR><B>
      <FONT FACE="VU Times">
      <P ALIGN="center">THERAVĀDA<BR>
      PHẬT GIÁO NGUYÊN THỦY</P>
      </FONT>
      <FONT FACE="VU Times" COLOR="#800000" SIZE="5">
      <P ALIGN="center">Bài Kinh Cho Người Bệnh</P>
      </FONT>
      <FONT FACE="VU Times">
      <I>
<P ALIGN="center"><FONT SIZE="4" COLOR="#000080">Tỳ khưu Hộ Pháp<BR>
(Dhammarakkhita Bhikkhu)</FONT></P>
</I>
<P ALIGN="center">PL. 2550 - TL. 2006</P>
      </FONT>
      </B><HR WIDTH="25%" NOSHADE COLOR="#000000">
<DIV ALIGN="center">
  <CENTER>
  <TABLE BORDER="1" WIDTH="650" CELLPADDING="20" BGCOLOR="#FFFFFF" BORDERCOLOR="#000080" CELLSPACING="0">
    <TR>
      <TD WIDTH="100%">
      <FONT FACE="VU Times">
      <DIV ALIGN="center">
        <CENTER>
        <TABLE BORDER="1" CELLPADDING="5" CELLSPACING="0" STYLE="border-collapse: collapse" BORDERCOLOR="#FF0000" WIDTH="400" ID="AutoNumber1" BGCOLOR="#FFECD9">
          <TR>
            <TD><FONT FACE="VU Times">&nbsp;Lưu ý: Đọc với phông chữ <B>
            <A HREF="https://budsas.hopan.vn/fonts/caiphong.html">
            VU-Times</A></B> (Viet-Pali Unicode)</FONT></TD>
          </TR>
        </TABLE>
        </CENTER>
      </DIV>
      <P ALIGN="center"><FONT FACE="VU Times">-ooOoo-</FONT></P>
          <P CLASS="MsoNormal" ALIGN="center" STYLE="text-align: center; text-autospace: none">
          <B><SPAN STYLE="font-size: 14.0pt; color: maroon">KINH PĀḶI CHO NGƯỜI 
          BỆNH</SPAN></B></P>
          <P CLASS="MsoNormal" STYLE="text-autospace: none"><B>
          Paṭhamagilānasutta</B> <A NAME="_ednref1"></A>
          <A HREF="#_edn1" TITLE STYLE="color: blue; text-decoration: underline; text-underline: single">
          <SPAN CLASS="MsoEndnoteReference"><SPAN STYLE="font-size: 10.0pt">[1]</SPAN></SPAN></A><B>
          </B></P>
          <P CLASS="MsoNormal" STYLE="text-autospace: none"><I>Ekaṃ samayaṃ 
          Bhagavā rājagahe viharati veḷuvane kalandakanivāpe. Tena kho pana 
          samayena āyasmā Mahākassapo Pippaliguhāyaṃ viharati ābādhiko dukkhito 
          bāḷhagilāno. Atha kho Bhagavā sāyaṇhasamayaṃ paṭisallānā vuṭṭhito 
          yenāyasmā Mahākassapo tenupasaṅkami, upasaṅkamitvā paññatte āsane 
          nisīdi, nisajja kho Bhagavā āyasmantaṃ Mahākassapaṃ etadavoca. </I>
          </P>
          <P CLASS="MsoNormal" STYLE="text-autospace: none"><I>- Kacci te, 
          Kassapa, khamanīyaṃ? kacci yāpanīyaṃ? kacci dukkhā vedanā 
          paṭikkamanti, no abhikkamanti; paṭikkamosānaṃ paññāyati, no 
          abhikkamo”ti? </I></P>
          <P CLASS="MsoNormal" STYLE="text-autospace: none"><I>- Na me, Bhante, 
          khamanīyaṃ, na yāpanīyaṃ, bāḷhā me dukkhā vedanā abhikkamanti, no 
          paṭikkamanti; abhikkamosānaṃ paññāyati, no paṭikkamo”ti. </I></P>
          <P CLASS="MsoNormal" STYLE="text-autospace: none"><I>“Sattime, 
          Kassapa, bojjhaṅgā mayā sammadakkhātā bhāvitā bahulīkatā abhiññāya 
          sambodhāya nibbānāya saṃvattanti. Katame satta?</I></P>
          <P CLASS="MsoNormal" STYLE="text-autospace: none"><I>* 
          Satisambojjhaṅgo kho, Kassapa, mayā sammadakkhāto bhāvito bahulīkato 
          abhiññāya sambodhāya nibbānāya saṃvattati. </I></P>
          <P CLASS="MsoNormal" STYLE="text-autospace: none"><I>* 
          Dhammavicayasambojjhaṅgo kho, Kassapa, mayā sammadakkhāto bhāvito 
          bahulīkato abhiññāya sambodhāya nibbānāya saṃvattati.</I></P>
          <P CLASS="MsoNormal" STYLE="text-autospace: none"><I>* 
          Vīriyasambojjhaṅgo kho, Kassapa, mayā sammadakkhāto bhāvito bahulīkato 
          abhiññāya sambodhāya nibbānāya saṃvattati.</I></P>
          <P CLASS="MsoNormal" STYLE="text-autospace: none"><I>* 
          Pītisambojjhaṅgo kho, Kassapa, mayā sammadakkhāto bhāvito bahulīkato 
          abhiññāya sambodhāya nibbānāya saṃvattati.</I></P>
          <P CLASS="MsoNormal" STYLE="text-autospace: none"><I>* 
          Passaddhisambojjhaṅgo kho, Kassapa, mayā sammadakkhāto bhāvito 
          bahulīkato abhiññāya sambodhāya nibbānāya saṃvattati.</I></P>
          <P CLASS="MsoNormal" STYLE="text-autospace: none"><I>* 
          Samādhisambojjhaṅgo kho, Kassapa, mayā sammadakkhāto bhāvito 
          bahulīkato abhiññāya sambodhāya nibbānāya saṃvattati</I></P>
          <P CLASS="MsoNormal" STYLE="text-autospace: none"><I>* 
          Upekkhāsambojjhaṅgo kho, Kassapa, mayā sammadakkhāto bhāvito 
          bahulīkato abhiññāya sambodhāya nibbānāya saṃvattati. </I></P>
          <P CLASS="MsoNormal" STYLE="text-autospace: none"><I>Ime kho, Kassapa, 
          satta bojjhaṅgā mayā sammadakkhātā bhāvitā bahulīkatā abhiññāya 
          sambodhāya nibbānāya saṃvattantī”ti. </I></P>
          <P CLASS="MsoNormal" STYLE="text-autospace: none"><I>- Taggha, 
          Bhagavā, bojjhaṅgā! <BR>
          Taggha, Sugata, bojjhaṅgā”ti. </I></P>
          <P CLASS="MsoNormal" STYLE="text-autospace: none"><I>Idamavoca 
          Bhagavā. Attamano āyasmā Mahākassapo Bhagavato bhāsitaṃ abhinandi. 
          Vuṭṭhahi cāyasmā Mahākassapo tamhā ābādhā, tathāpahīno cāyasmato 
          Mahākassapassa so ābādho ahosīti. </I></P>
          <P CLASS="MsoNormal" STYLE="text-autospace: none"><I>
          (Paṭhamagilānasuttaṃ niṭṭhitaṃ) </I></P>
          <P CLASS="MsoNormal" STYLE="text-autospace: none" ALIGN="center">*</P>
          <P CLASS="MsoNormal" STYLE="text-autospace: none"><B>Dutiyagilānasutta</B>
          <A NAME="_ednref2"></A>
          <A HREF="#_edn2" TITLE STYLE="color: blue; text-decoration: underline; text-underline: single">
          <SPAN CLASS="MsoEndnoteReference"><SPAN STYLE="font-size: 10.0pt">[2]</SPAN></SPAN></A></P>
          <P CLASS="MsoNormal" STYLE="text-autospace: none"> <I>Ekaṃ samayaṃ 
          Bhagavā rājagahe viharati veḷuvane kalandakanivāpe. Tena kho pana 
          samayena āyasmā Mahāmoggallāno Gijjhakūṭe pabbate viharati ābādhiko 
          dukkhito bāḷhagilāno. Atha kho Bhagavā sāyaṇhasamayaṃ paṭisallānā 
          vuṭṭhito yenāyasmā Mahāmoggallāno tenupasaṅkami, upasaṅkamitvā 
          paññatte āsane nisīdi, nisajja kho Bhagavā āyasmantaṃ Mahāmoggallānaṃ 
          etadavoca. </I></P>
          <P CLASS="MsoNormal" STYLE="text-autospace: none"><I>- Kacci te, 
          Moggallāna, khamanīyaṃ? kacci yāpanīyaṃ? kacci dukkhā vedanā 
          paṭikkamanti, no abhikkamanti; paṭikkamosānaṃ paññāyati, no 
          abhikkamo”ti? </I></P>
          <P CLASS="MsoNormal" STYLE="text-autospace: none"><I>- Na me, Bhante, 
          khamanīyaṃ, na yāpanīyaṃ, bāḷhā me dukkhā vedanā abhikkamanti, no 
          paṭikkamanti; abhikkamosānaṃ paññāyati, no paṭikkamo”ti. </I></P>
          <P CLASS="MsoNormal" STYLE="text-autospace: none"><I>&nbsp;“Sattime, 
          Moggallāna, bojjhaṅgā mayā sammadakkhātā bhāvitā bahulīkatā abhiññāya 
          sambodhāya nibbānāya saṃvattanti. Katame satta? </I></P>
          <P CLASS="MsoNormal" STYLE="text-autospace: none"><I>* 
          Satisambojjhaṅgo kho, Moggallāna, mayā sammadakkhāto bhāvito 
          bahulīkato abhiññāya sambodhāya nibbānāya saṃvattati. </I></P>
          <P CLASS="MsoNormal" STYLE="text-autospace: none"><I>* 
          Dhammavicayasambojjhaṅgo kho, Moggallāna, mayā sammadakkhāto bhāvito 
          bahulīkato abhiññāya sambodhāya nibbānāya saṃvattati.</I></P>
          <P CLASS="MsoNormal" STYLE="text-autospace: none"><I>* 
          Vīriyasambojjhaṅgo kho, Moggallāna, mayā sammadakkhāto bhāvito 
          bahulīkato abhiññāya sambodhāya nibbānāya saṃvattati.</I></P>
          <P CLASS="MsoNormal" STYLE="text-autospace: none"><I>* 
          Pītisambojjhaṅgo kho, Moggallāna, mayā sammadakkhāto bhāvito 
          bahulīkato abhiññāya sambodhāya nibbānāya saṃvattati.</I></P>
          <P CLASS="MsoNormal" STYLE="text-autospace: none"><I>* 
          Passaddhisambojjhaṅgo kho, Moggallāna, mayā sammadakkhāto bhāvito 
          bahulīkato abhiññāya sambodhāya nibbānāya saṃvattati.</I></P>
          <P CLASS="MsoNormal" STYLE="text-autospace: none"><I>* 
          Samādhisambojjhaṅgo kho, Moggallāna, mayā sammadakkhāto bhāvito 
          bahulīkato abhiññāya sambodhāya nibbānāya saṃvattati</I></P>
          <P CLASS="MsoNormal" STYLE="text-autospace: none"><I>* 
          Upekkhāsambojjhaṅgo kho, Moggallāna, mayā sammadakkhāto bhāvito 
          bahulīkato abhiññāya sambodhāya nibbānāya saṃvattati. </I></P>
          <P CLASS="MsoNormal" STYLE="text-autospace: none"><I>Ime kho, 
          Moggallāna, satta bojjhaṅgā mayā sammadakkhātā bhāvitā bahulīkatā 
          abhiññāya sambodhāya nibbānāya saṃvattantī”ti. </I></P>
          <P CLASS="MsoNormal" STYLE="text-autospace: none"><I>- Taggha, 
          Bhagavā, bojjhaṅgā! <BR>
          Taggha, Sugata, bojjhaṅgā”ti. </I></P>
          <P CLASS="MsoNormal" STYLE="text-autospace: none"><I>Idamavoca 
          Bhagavā. Attamano āyasmā Mahāmoggallāno Bhagavato bhāsitaṃ abhinandi. 
          Vuṭṭhahi cāyasmā Mahāmoggallāno tamhā ābādhā, tathāpahīno cāyasmato 
          Mahāmoggallānassa so ābādho ahosīti. </I></P>
          <P CLASS="MsoNormal" STYLE="text-autospace: none"><I>
          (Dutiyagilānasuttaṃ niṭṭhitaṃ)</I> </P>
          <P CLASS="MsoNormal" STYLE="text-autospace: none" ALIGN="center">* </P>
          <P CLASS="MsoNormal" STYLE="text-autospace: none"><B>Tatiyagilānasutta</B>
          <A NAME="_ednref3"></A>
          <A HREF="#_edn3" TITLE STYLE="color: blue; text-decoration: underline; text-underline: single">
          <SPAN CLASS="MsoEndnoteReference"><SPAN STYLE="font-size: 10.0pt">[3]</SPAN></SPAN></A></P>
          <P CLASS="MsoNormal" STYLE="text-autospace: none"> <I>Ekaṃ samayaṃ 
          Bhagavā rājagahe viharati veḷuvane kalandakanivāpe. Tena kho pana 
          samayena Bhagavā ābādhiko hoti dukkkhito bāḷhagilano. Atha kho āyasmā 
          Mahācundo yena Bhagavā tenupasaṅkami, upasaṅkamitvā Bhagavantaṃ 
          abhivādetvā ekamantaṃ nisīdi, ekamantaṃ nisinnaṃ kho āyasmantaṃ 
          Mahācundaṃ Bhagavā etadavoca: “Paṭibhantu taṃ, Cunda, bojjhaṅgā”ti.</I></P>
          <P CLASS="MsoNormal" STYLE="text-autospace: none"><I>“Sattime, Bhante, 
          bojjhaṅgā Bhagavatā sammadakkhātā bhāvitā bahulīkatā abhiññāya 
          sambodhāya nibbānāya saṃvattanti. Katame satta? </I></P>
          <P CLASS="MsoNormal" STYLE="text-autospace: none"><I>* 
          Satisambojjhaṅgo kho, Bhante, Bhagavatā sammadakkhāto bhāvito 
          bahulīkato abhiññāya sambodhāya nibbānāya saṃvattati. </I></P>
          <P CLASS="MsoNormal" STYLE="text-autospace: none"><I>* 
          Dhammavicayasambojjhaṅgo kho, Bhante, Bhagavatā sammadakkhāto bhāvito 
          bahulīkato abhiññāya sambodhāya nibbānāya saṃvattati.</I></P>
          <P CLASS="MsoNormal" STYLE="text-autospace: none"><I>* 
          Vīriyasambojjhaṅgo kho, Bhante, Bhagavatā sammadakkhāto bhāvito 
          bahulīkato abhiññāya sambodhāya nibbānāya saṃvattati.</I></P>
          <P CLASS="MsoNormal" STYLE="text-autospace: none"><I>* 
          Pītisambojjhaṅgo kho, Bhante, Bhagavatā sammadakkhāto bhāvito 
          bahulīkato abhiññāya sambodhāya nibbānāya saṃvattati.</I></P>
          <P CLASS="MsoNormal" STYLE="text-autospace: none"><I>* 
          Passaddhisambojjhaṅgo kho, Bhante, Bhagavatā sammadakkhāto bhāvito 
          bahulīkato abhiññāya sambodhāya nibbānāya saṃvattati.</I></P>
          <P CLASS="MsoNormal" STYLE="text-autospace: none"><I>* 
          Samādhisambojjhaṅgo kho, Bhante, Bhagavatā sammadakkhāto bhāvito 
          bahulīkato abhiññāya sambodhāya nibbānāya saṃvattati</I></P>
          <P CLASS="MsoNormal" STYLE="text-autospace: none"><I>* 
          Upekkhāsambojjhaṅgo kho, Bhante, Bhagavatā sammadakkhāto bhāvito 
          bahulīkato abhiññāya sambodhāya nibbānāya saṃvattati. </I></P>
          <P CLASS="MsoNormal" STYLE="text-autospace: none"><I>Ime kho, Bhante, 
          satta bojjhaṅgā Bhagavatā sammadakkhātā bhāvitā bahulīkatā abhiññāya 
          sambodhāya nibbānāya saṃvattantī”ti. </I></P>
          <P CLASS="MsoNormal" STYLE="text-autospace: none"><I>- Taggha, Cunda, 
          bojjhaṅgā! <BR>
          Taggha, Cunda, bojjhaṅgā”ti. </I></P>
          <P CLASS="MsoNormal" STYLE="text-autospace: none"><I>Idamavocāyasmā 
          Mahācundo. Samanuñño satthā ahosi. Vuṭṭhahi ca Bhagavā tamhā ābādhā, 
          tathāpahīno ca Bhagavato so ābādho ahosīti. </I></P>
          <P CLASS="MsoNormal" STYLE="text-autospace: none"><I>
          (Tatiyagilānasuttaṃ niṭṭhitaṃ) </I></P>
          <P CLASS="MsoNormal" STYLE="text-autospace: none" ALIGN="center">* </P>
          <P CLASS="MsoNormal"><B>Pháp thất Giác Chi Dành Cho Bệnh Nhân</B></P>
          <P CLASS="MsoNormal">Trong trường hợp người đang lâm bệnh, sau khi 
          tụng 3 bài kinh thứ nhất, thứ nhì, thứ ba cho người bệnh xong, quý vị 
          nên tụng thêm pháp thất giác chi này cho bệnh nhân ấy.</P>
          <P CLASS="MsoNormal">* Nếu bệnh nhân là vị Tỳ khưu hoặc Sadi, thì nên 
          xen pháp danh của vị ấy vào đúng vị trí của mỗi câu trong 7 pháp giác 
          chi.</P>
          <P CLASS="MsoNormal"><B>- Ví dụ 1: </B><I>Tỳ khưu Dhammarakkhita</I>, 
          thì tụng 7 pháp giác chi như sau:</P>
          <P CLASS="MsoNormal">“<I>Sattime “Dhammarakkhita”</I> <I>bojjhaṅgā 
          Bhagavatā sammadakkhātā bhāvitā bahulīkatā abhiññāya sambodhāya 
          nibbānāya saṃvattanti. Katame satta?</I></P>
          <P CLASS="MsoNormal"><I>1- Satisambojjhaṅgo kho “Dhammarakkhita”</I>
          <I>Bhagavatā sammadakkhāto bhāvito bahulīkato abhiññāya sambodhāya 
          nibbānāya saṃvattati.</I></P>
          <P CLASS="MsoNormal"><I>2- Dhammavicayasambojjhaṅgo kho 
          “Dhammarakkhita”</I> <I>Bhagavatā sammadakkhāto bhāvito bahulīkato 
          abhiññāya sambodhāya nibbānāya saṃvattati.</I></P>
          <P CLASS="MsoNormal"><I>3- Vīriyasambojjhaṅgo kho “Dhammarakkhita”</I>
          <I>Bhagavatā sammadakkhāto bhāvito bahulīkato abhiññāya sambodhāya 
          nibbānāya saṃvattati.</I></P>
          <P CLASS="MsoNormal"><I>4- Pītisambojjhaṅgo kho “Dhammarakkhita”</I>
          <I>Bhagavatā sammadakkhāto bhāvito bahulīkato abhiññāya sambodhāya 
          nibbānāya saṃvattati.</I></P>
          <P CLASS="MsoNormal"><I>5- Passaddhisambojjhaṅgo kho “Dhammarakkhita”</I>
          <I>Bhagavatā sammadakkhāto bhāvito bahulīkato abhiññāya sambodhāya 
          nibbānāya saṃvattati.</I></P>
          <P CLASS="MsoNormal"><I>6- Samādhisambojjhaṅgo kho “Dhammarakkhita”</I>
          <I>Bhagavatā sammadakkhāto bhāvito bahulīkato abhiññāya sambodhāya 
          nibbānāya saṃvattati.</I></P>
          <P CLASS="MsoNormal"><I>7- Upekkhāsambojjhaṅgo kho “Dhammarakkhita”</I>
          <I>Bhagavatā sammadakkhāto bhāvito bahulīkato abhiññāya sambodhāya 
          nibbānāya saṃvattati.</I></P>
          <P CLASS="MsoNormal"><I>Ime kho “Dhammarakkhita”</I> <I>satta 
          bojjhaṅgā Bhagavatā sammadakkhātā bhāvitā bahulīkatā abhiññāya 
          sambodhāya nibbānāya saṃvattanti”.</I></P>
          <P CLASS="MsoNormal"><I>Etena saccavajjena, sotthi te</I>
          <A NAME="_ednref4"></A>
          <A HREF="#_edn4" TITLE STYLE="color: blue; text-decoration: underline; text-underline: single">
          <SPAN CLASS="MsoEndnoteReference"><SPAN STYLE="font-size: 10.0pt">[4]</SPAN></SPAN></A><SUP>
          </SUP><I>hotu sabbadā </I>(3 lần).</P>
          <P CLASS="MsoNormal">* Nếu bệnh nhân là cận sự nam hoặc cận sự nữ, thì 
          nên xen tên của bênh nhân ấy vào vị trí của mỗi câu trong 7 pháp giác 
          chi.</P>
          <P CLASS="MsoNormal"><B>- Ví dụ 2: </B><I>Cận sự nam Nguyễn Văn Nhân</I>, 
          thì tụng 7 pháp giác chi như sau:</P>
          <P CLASS="MsoNormal">“<I>Sattime “Nguyễn Văn Nhân upāsaka”</I> <I>
          bojjhaṅgā Bhagavatā sammadakkhātā bhāvitā bahulīkatā abhiññāya 
          sambodhāya nibbānāya saṃvattanti. Katame satta?</I></P>
          <P CLASS="MsoNormal"><I>1- Satisambojjhaṅgo kho “Nguyễn Văn Nhân 
          upāsaka”</I> <I>Bhagavatā sammadakkhāto bhāvito bahulīkato abhiññāya 
          sambodhāya nibbānāya saṃvattati.</I></P>
          <P CLASS="MsoNormal"><I>2- Dhammavicayasambojjhaṅgo kho “Nguyễn Văn 
          Nhân upāsaka”</I> <I>Bhagavatā sammadakkhāto bhāvito bahulīkato 
          abhiññāya sambodhāya nibbānāya saṃvattati.</I></P>
          <P CLASS="MsoNormal"><I>3- Vīriyasambojjhaṅgo kho “Nguyễn Văn Nhân 
          upāsaka”</I> <I>Bhagavatā sammadakkhāto bhāvito bahulīkato abhiññāya 
          sambodhāya nibbānāya saṃvattati.</I></P>
          <P CLASS="MsoNormal"><I>4- Pītisambojjhaṅgo kho “Nguyễn Văn Nhân 
          upāsaka”</I> <I>Bhagavatā sammadakkhāto bhāvito bahulīkato abhiññāya 
          sambodhāya nibbānāya saṃvattati.</I></P>
          <P CLASS="MsoNormal"><I>5- Passaddhisambojjhaṅgo kho “Nguyễn Văn Nhân 
          upāsaka”</I> <I>Bhagavatā sammadakkhāto bhāvito bahulīkato abhiññāya 
          sambodhāya nibbānāya saṃvattati.</I></P>
          <P CLASS="MsoNormal"><I>6- Samādhisambojjhaṅgo kho “Nguyễn Văn Nhân 
          upāsaka”</I> <I>Bhagavatā sammadakkhāto bhāvito bahulīkato abhiññāya 
          sambodhāya nibbānāya saṃvattati.</I></P>
          <P CLASS="MsoNormal"><I>7- Upekkhāsambojjhaṅgo kho “Nguyễn Văn Nhân 
          upāsaka”</I> <I>Bhagavatā sammadakkhāto bhāvito bahulīkato abhiññāya 
          sambodhāya nibbānāya saṃvattati.</I></P>
          <P CLASS="MsoNormal"><I>Ime kho “Nguyễn Văn Nhân upāsaka”</I> <I>satta 
          bojjhaṅgā Bhagavatā sammadakkhātā bhāvitā bahulīkatā abhiññāya 
          sambodhāya nibbānāya saṃvattanti.</I></P>
          <P CLASS="MsoNormal"><I>Etena saccavajjena, sotthi te</I>
          <A NAME="_ednref5"></A>
          <A HREF="#_edn5" TITLE STYLE="color: blue; text-decoration: underline; text-underline: single">
          <SPAN CLASS="MsoEndnoteReference"><SPAN STYLE="font-size: 10.0pt">[5]</SPAN></SPAN></A><SUP>
          </SUP><I>hotu sabbadā </I>(3 lần).</P>
          <P CLASS="MsoNormal"><B>- Ví dụ 3:</B> <I>Cận sự nữ Nguyễn Thị Nhân</I>, 
          thì tụng 7 pháp giác chi như sau:</P>
          <P CLASS="MsoNormal">“<I>Sattime “Nguyễn Thị Nhân upāsike”</I> <I>
          bojjhaṅgā Bhagavatā sammadakkhātā bhāvitā bahulīkatā abhiññāya 
          sambodhāya nibbānāya saṃvattanti. Katame satta?</I></P>
          <P CLASS="MsoNormal"><I>1- Satisambojjhaṅgo kho “Nguyễn Thị Nhân 
          upāsike”</I> <I>Bhagavatā sammadakkhāto bhāvito bahulīkato abhiññāya 
          sambodhāya nibbānāya saṃvattati.</I></P>
          <P CLASS="MsoNormal"><I>2- Dhammavicayasambojjhaṅgo kho “Nguyễn Thị 
          Nhân upāsike”</I> <I>Bhagavatā sammadakkhāto bhāvito bahulīkato 
          abhiññāya sambodhāya nibbānāya saṃvattati.</I></P>
          <P CLASS="MsoNormal"><I>3- Vīriyasambojjhaṅgo kho “Nguyễn Thị Nhân 
          upāsike”</I> <I>Bhagavatā sammadakkhāto bhāvito bahulīkato abhiññāya 
          sambodhāya nibbānāya saṃvattati.</I></P>
          <P CLASS="MsoNormal"><I>4- Pītisambojjhaṅgo kho “Nguyễn Thị Nhân 
          upāsike”</I> <I>Bhagavatā sammadakkhāto bhāvito bahulīkato abhiññāya 
          sambodhāya nibbānāya saṃvattati.</I></P>
          <P CLASS="MsoNormal"><I>5- Passaddhisambojjhaṅgo kho “Nguyễn Thị Nhân 
          upāsike”</I> <I>Bhagavatā sammadakkhāto bhāvito bahulīkato abhiññāya 
          sambodhāya nibbānāya saṃvattati.</I></P>
          <P CLASS="MsoNormal"><I>6- Samādhisambojjhaṅgo kho “Nguyễn Thị Nhân 
          upāsike”</I> <I>Bhagavatā sammadakkhāto bhāvito bahulīkato abhiññāya 
          sambodhāya nibbānāya saṃvattati.</I></P>
          <P CLASS="MsoNormal"><I>7- Upekkhāsambojjhaṅgo kho “Nguyễn Thị Nhân 
          upāsike”</I> <I>Bhagavatā sammadakkhāto bhāvito bahulīkato abhiññāya 
          sambodhāya nibbānāya saṃvattati.</I></P>
          <P CLASS="MsoNormal"><I>Ime kho “Nguyễn Thị Nhân upāsike”</I> <I>satta 
          bojjhaṅgā Bhagavatā sammadakkhātā bhāvitā bahulīkatā abhiññāya 
          sambodhāya nibbānāya saṃvattanti.</I></P>
          <P CLASS="MsoNormal"><I>Etena saccavajjena, sotthi te</I><SUP>(1)<I>
          </I></SUP><I>hotu sabbadā </I>(3 lần).</P>
          <P CLASS="MsoNormal" ALIGN="center" STYLE="text-align: center">-ooOoo-</P>
          <P CLASS="MsoNormal" ALIGN="center" STYLE="text-align: center"><B>
          BOJJHAṄGAPARITTA<BR>
          (KINH THẤT GIÁC CHI)</B></P>
          <P CLASS="MsoNormal"><B>Kệ Khai Kinh Thất Giác Chi</B></P>
          <BLOCKQUOTE>
          <P CLASS="MsoNormal"><I>Saṃsāre saṃsarantānaṃ,<BR>
          Sabbadukkhavināsane.<BR>
          Satta dhamme ca bojjhaṅge,<BR>
          Mārasenāpamaddane.<BR>
          Bujjhitvā ye cime sattā,<BR>
          Tibhavā muttakuttamā.<BR>
          Ajātimajarābyādhiṃ,<BR>
          Amataṃ nibbhayaṃ gatā.<BR>
          Evamādiguṇūpetaṃ,<BR>
          Anekaguṇasaṅgahaṃ.<BR>
          Osadhañca imaṃ mantaṃ,<BR>
          Bojjhaṅgañca bhaṇāma he!</I></P>
          </BLOCKQUOTE>
          <P CLASS="MsoNormal"><B>Bojjhaṅgaparitta<BR>
          (Kinh Thất Giác Chi)</B></P>
          <BLOCKQUOTE>
          <P CLASS="MsoNormal"><I>Bojjhaṅgo satisaṅkhāto,<BR>
          Dhammānaṃ vicayo tathā,<BR>
          Vīriyaṃ pīti passaddhi,<BR>
          Bojjhaṅgā ca tathāpare,<BR>
          Samādhupekkhā bojjhaṅgā,<BR>
          Sattete sabbadassinā,<BR>
          Muninā sammadakkhātā,<BR>
          Bhāvitā bahulīkatā.<BR>
          Saṃvattanti abhiññāya,<BR>
          Nibbānāya ca bodhiyā.<BR>
          Etena saccavajjena<BR>
          Sotthi te </I><A NAME="_ednref6"></A>
          <A HREF="#_edn6" TITLE STYLE="color: blue; text-decoration: underline; text-underline: single">
          <SPAN CLASS="MsoEndnoteReference"><SPAN STYLE="font-size: 10.0pt">[6]</SPAN></SPAN></A>
          <I>hotu sabbadā.<BR>
          Ekasmiṃ samaye nātho,<BR>
          Moggallānañca Kassapaṃ,<BR>
          Gilāne dukkhite disvā,<BR>
          Bojjhaṅge satta desayi,<BR>
          Te ca taṃ abhinanditvā,<BR>
          Rogā mucciṃsu taṅkhaṇe.<BR>
          Etena saccavajjena,<BR>
          Sotthi te hotu sabbadā.<BR>
          Ekadā Dhammarājā pi,<BR>
          Gelaññenābhipīḷito,<BR>
          Cundattherena taṃyeva,<BR>
          Bhaṇāpetvāna sādaraṃ,<BR>
          Sammoditvāna ābādhā,<BR>
          Tamhā vuṭṭhāsi ṭhānaso.<BR>
          Etena saccavajjena<BR>
          Sotthi te hotu sabbadā.<BR>
          Pahīnā te ca ābādhā,<BR>
          Tiṇṇannampi mahesinaṃ,<BR>
          Maggahatā kilesāva,<BR>
          Pattānuppattidhammataṃ.<BR>
          Etena saccavajjena<BR>
          Sotthi te hotu sabbadā.<BR>
          (Bojjhaṅgasuttaṃ niṭṭhitaṃ)</I></P>
          </BLOCKQUOTE>
          <P CLASS="MsoNormal" ALIGN="center" STYLE="text-align: center">-ooOoo-</P>
          <DIV>

            <DIV CLASS="MsoNormal" STYLE="margin-bottom: .0001pt">
              <SPAN STYLE="font-family: Times New Roman">
              <HR SIZE="1" WIDTH="33%" ALIGN="left"></SPAN>
            </DIV>
            <DIV ID="edn1">
              <P CLASS="MsoEndnoteText"><A NAME="_edn1"></A>
              <A HREF="#_ednref1" TITLE STYLE="color: blue; text-decoration: underline; text-underline: single">
              <SPAN CLASS="MsoEndnoteReference"><SPAN STYLE="font-size: 10.0pt">
              [1]</SPAN></SPAN></A> <SPAN STYLE="letter-spacing: -.2pt">
              Samyuttanikāya, phần Mahāvaggasamyutta. Kinh Paṭhamagilānasutta.</SPAN></DIV>
            <DIV ID="edn2">
              <P CLASS="MsoEndnoteText"><A NAME="_edn2"></A>
              <A HREF="#_ednref2" TITLE STYLE="color: blue; text-decoration: underline; text-underline: single">
              <SPAN CLASS="MsoEndnoteReference"><SPAN STYLE="font-size: 10.0pt">
              [2]</SPAN></SPAN></A> <SPAN STYLE="letter-spacing: -.1pt">
              Samyuttanikāya, phần Mahāvaggasamyutta. Kinh Dutiyagilānasutta.</SPAN></DIV>
            <DIV ID="edn3">
              <P CLASS="MsoEndnoteText"><A NAME="_edn3"></A>
              <A HREF="#_ednref3" TITLE STYLE="color: blue; text-decoration: underline; text-underline: single">
              <SPAN CLASS="MsoEndnoteReference"><SPAN STYLE="font-size: 10.0pt">
              [3]</SPAN></SPAN></A> <SPAN STYLE="letter-spacing: -.1pt">
              Samyuttanikāya, phần Mahāvaggasamyutta. Kinh Tatiyagilānasutta.</SPAN></DIV>
            <DIV ID="edn4">
              <P CLASS="MsoEndnoteText"><A NAME="_edn4"></A>
              <A HREF="#_ednref4" TITLE STYLE="color: blue; text-decoration: underline; text-underline: single">
              <SPAN CLASS="MsoEndnoteReference"><SPAN STYLE="font-size: 10.0pt">
              [4]</SPAN></SPAN></A> Tự tụng cho mình, thay chữ “<B><I>te = người</I></B>” 
              bằng chữ “<B><I>me = tôi</I></B>”.</DIV>
            <DIV ID="edn5">
              <P CLASS="MsoEndnoteText"><A NAME="_edn5"></A>
              <A HREF="#_ednref5" TITLE STYLE="color: blue; text-decoration: underline; text-underline: single">
              <SPAN CLASS="MsoEndnoteReference"><SPAN STYLE="font-size: 10.0pt">
              [5]</SPAN></SPAN></A> Tự tụng cho mình, thay chữ “<B><I>te = người</I></B>” 
              bằng chữ “<B><I>me = tôi</I></B>”.</DIV>
            <DIV ID="edn6">
              <P CLASS="MsoEndnoteText"><A NAME="_edn6"></A>
              <A HREF="#_ednref6" TITLE STYLE="color: blue; text-decoration: underline; text-underline: single">
              <SPAN CLASS="MsoEndnoteReference"><SPAN STYLE="font-size: 10.0pt">
              [6]</SPAN></SPAN></A> Tự tụng cho mình, thay chữ “<B><I>te = người</I></B>” 
              bằng chữ “<B><I>me = tôi</I></B>”.</DIV>
          </DIV>
      </DIV>
        </DIV>
      </DIV>
      <P ALIGN="center"><FONT FACE="VU Times">-ooOoo-</FONT>
      <P ALIGN="center"><B><FONT SIZE="2"><A HREF="benh00.html">Mục lục</A> | 01 | <A HREF="benh02.html">02</A> | <A HREF="#top">Đầu trang</A></FONT></B></FONT></TD>
    </TR>
  </TABLE>
  </CENTER>
</DIV>
<P ALIGN="center"><I><FONT FACE="Times New Roman">Chân thành cám ơn Tỳ khưu Hộ 
Pháp đã gửi tặng bản vi tính (05-2006)</FONT></I></P>
<HR NOSHADE COLOR="#000000">
<BLOCKQUOTE>
  <P ALIGN="center"><FONT FACE="Times New Roman"><STRONG>[<A HREF="../index.html">Trở 
  về trang Thư Mục</A>]<BR>
  </STRONG><I><FONT SIZE="2">last updated: 01-05-2006</FONT></I></FONT></P>
</BLOCKQUOTE>

</BODY>



</html>
